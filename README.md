​
দেওয়ানী ও সার্ভে ট্রাইব্যুনাল মামলার মনিটরিং সিষ্টেম। দু হাজার একুশ সালে বাংলাদেশ পঞ্চাশ বছরে পা রাখবে। সুবর্ণ জয়ন্তীর এই লগ্নে তথ্য ও যোগাযোগ প্রযুক্তির বৈপ্লবিক ব্যবহারের ফলে বাংলাদেশকে আমরা যে সঠিক তথ্য ও যোগাযোগ   প্রযুক্তি নির্ভর ডিজিটাল বাংলাদেশ হিসাবে যেমন দেখতে চাই "দেওয়ানী ও সার্ভে ট্রাইব্যুনাল মামলার মনিটরিং সিষ্টেম" বস্তুত জেলা প্রশাসন কুমিল্লা নির্দেশিত ভিশন ২০২১-এর মূল উদ্বেগের প্রথম সোপান। জাতিসংঘ যেমন মিলেনিয়াম ডেভেলপমেন্ট গোলস (MDG) ইশতেহার বাস্তবায়নে কাজ করা শুরু করে, বাংলাদেশও ঠিক তেমনি এই বৈশ্বিক উন্নয়ন-শোভাযাত্রায় সহযাত্রী হিসাবে অংশ নিতে ভিশন ২০২১-এর ব্যানার নিয়ে এগিয়ে আসে। অনেক রাজনৈতিক সংঘাত, হতাশা ও বিভ্রান্তি পেরিয়ে গণমানুষের প্রবল প্রত্যাশার প্রতিচ্ছবি হিসাবে মহাজোট সরকার ক্ষমতায় এলে—তরুণ প্রজন্মের কাছে ভিশন ২০২১-এর মহাপরিকল্পনা বেশ জনপ্রিয়তা পায়। ভিশন ২০২১ সফল করা একটা বড়ো চ্যালেঞ্জ, তবে তা দুঃসাধ্য নয়। সঠিক  তথ্য ও যোগাযোগ প্রযুক্তির ব্যবহার করে এ চ্যালেঞ্জ মোকাবেলা করা সম্ভব এবং বাংলাদেশ তথ্য ও যোগাযোগ প্রযুক্তির খাতিরে বার বার বিশ্বের দরবারে মাথা উঁচু করে দাড়াতে সক্ষম হবে।     ভিশন ২০২১-এর আরেকটি প্রধান উল্লেখযোগ্য দিক ডিজিটাল বাংলাদেশ। ডিডিজিটাল বাংলাদেশ হবে এমন এক ব্যবস্থা যেখানে সঠিক তথ্য ও যোগাযোগ প্রযুক্তির বৈপ্লবিক ব্যবহারের ফলে সুশাসন বলবত থাকবে, সঠিক সময়ে সঠিক প্রযুক্তির সঠিক ব্যবহার হবে, সরকারের কার্যক্রমে দায়বদ্ধতা এবং স্বচ্ছতা থাকবে, দুর্নীতি, স্বজনপ্রীতি কমে যাবে, তথ্য প্রাপ্তির গতি তরান্বিত হবে, জনগণের তথ্য অধিকার বাস্তবায়ন হবে, রাষ্ট্রের সাধারণ নাগরিক থেকে রাষ্ট্র প্রধান পর্যন্ত একটি প্রযুক্তি নির্ভর সংযোগ স্থাপিত হবে, যার ফলশ্রুতিতে সর্বস্তরের জনগণের সাথে সরকার প্রদানের জবাবদিহিতা ও অঙ্গিকার সংরক্ষিত ও বাস্তবায়ন হবে। ডিজিটাল বাংলাদেশ বলতে বাংলাদেশে ব্যাপক কম্পিউটার ব্যবহার নিশ্চিতকরণকে, তথা তথ্য ও যোগাযোগ প্রযুক্তির দরকারি এবং কার্যকর প্রয়োগের আধুনিক কম্পিউটার দর্শনকে বোঝায়। বর্তমানে একটি সফল ডিজিটাল বাংলাদেশ বিনির্মাণে তরুণ প্রজন্মের মধ্যে ইতিবাচক চিন্তা এবং সৃজনশীল ভাবনার অনুকূল মানস গড়ে উঠেছে।     তাছাড়া গণতন্ত্র, মানবাধিকার, স্বচ্ছতা ও জবাবদিহিতানির্ভর ন্যায়বিচার এবং জনপ্রশাসন জনগণের দোরগোড়ায় পৌঁছে দিতে আধুনিক প্রযুক্তির সর্বোচ্চ ব্যবহারের দিকনির্দেশন ডিজিটাল বাংলাদেশের রূপরেখায় নিহিত আছে। ডিজিটাল বাংলাদেশ ভিশনের বাস্তবায়নে চারটি মৌলিক বিষয়ের ওপর গুরুত্বারোপ করা হয়েছে; মানবসম্পদ উন্নয়ন, জনপ্রতিনিধিশীলতা, লোক প্রশাসন এবং বাণিজ্য সকল ক্ষেত্রে সঠিক তথ্য ও যোগাযোগ প্রযুক্তির ব্যবহার। সরকারের সেবাগুলোকে সঠিক তথ্য ও যোগাযোগ প্রযুক্তির মাধ্যমে দ্রুততা এবং জবাবদিহিতার সাথে জনগণের আরো কাছাকাছি নিয়ে আসা একশো ভাগ সম্ভব।

